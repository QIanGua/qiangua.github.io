<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>弃疾词 on 采采流水</title>
    <link>https://qiangua.me/tags/%E5%BC%83%E7%96%BE%E8%AF%8D/</link>
    <description>Recent content in 弃疾词 on 采采流水</description>
    <generator>Hugo -- gohugo.io</generator>
    <language>en-us</language>
    <lastBuildDate>Fri, 15 Sep 2017 00:00:00 +0000</lastBuildDate>
    
	<atom:link href="https://qiangua.me/tags/%E5%BC%83%E7%96%BE%E8%AF%8D/index.xml" rel="self" type="application/rss+xml" />
    
    
    <item>
      <title>稼轩词引</title>
      <link>https://qiangua.me/post/2017/09/15/%E7%A8%BC%E8%BD%A9%E8%AF%8D%E5%BC%95/</link>
      <pubDate>Fri, 15 Sep 2017 00:00:00 +0000</pubDate>
      
      <guid>https://qiangua.me/post/2017/09/15/%E7%A8%BC%E8%BD%A9%E8%AF%8D%E5%BC%95/</guid>
      <description>稼轩词一首 兰陵王  己未八月二十日夜，夢有人以石研屏見餉者。其色如玉，光潤可愛。中有一牛，磨角作斗狀。云：“湘潭里中有張其姓者，多力善斗，號張難敵。一日，與人搏，偶敗，忿赴河而死。居三日，其家人來視之，浮水上，則牛耳。自後並水之山往往有此石，或得之，里中輒不利。”夢中異之，爲作詩數百言，大抵階取古之怨憤變化異物等事，覺二忘其言。後三日，賦詞以識其異。
  恨之極。恨極銷磨不得。萇弘事，人道後來，其血化爲碧。鄭人緩也泣。吾父攻儒助墨。十年夢，沈痛化餘，秋柏之間既爲實。
相思重相億。被怨結中腸，潛動精魄。望夫江上岩岩立。嗟一念中變，後期長絕。君看啓母憤所激。又俄傾爲石。難敵。最多力。甚一分沈淵，精氣爲物。依然困斗牛磨角。便影入山骨，至今雕琢。尋思人間，只合化，夢中蝶。
 ​ ——2017/9/15 1:38 記於玉泉</description>
    </item>
    
    <item>
      <title>稼轩词引二</title>
      <link>https://qiangua.me/post/2017/09/15/%E7%A8%BC%E8%BD%A9%E8%AF%8D%E5%BC%95%E4%BA%8C/</link>
      <pubDate>Fri, 15 Sep 2017 00:00:00 +0000</pubDate>
      
      <guid>https://qiangua.me/post/2017/09/15/%E7%A8%BC%E8%BD%A9%E8%AF%8D%E5%BC%95%E4%BA%8C/</guid>
      <description>賀新郎  邑中园亭，仆皆为赋此词。一日，独坐停云，水声山色，竞来相娱。意溪山欲援例者，遂作数语，庶几仿佛渊明思亲友之意云。
甚矣吾衰矣。怅平生、交游零落，只今馀几。白发空垂三千丈，一笑人间万事。问何物、能令公喜。我见青山多妩媚，料青山、见我应如是。情与貌，略相似。
一尊搔首东窗里。想渊明、停云诗就，此时风味。江左沉酣求名者，岂识浊醪妙理。回首叫、云飞风起。不恨古人吾不见，恨古人、不见吾狂耳。知我者，二三子。
 </description>
    </item>
    
  </channel>
</rss>