---
title: 湖心亭看雪
date: 2018-01-24
tags: 隨筆
categories: 藝文
---






# 湖心亭看雪

> 崇禎五年十二月， 餘在西湖。大雪三日，湖中人鳥聲俱絕。是日更定矣，餘挐一小船，擁毳衣爐火，獨往湖心亭看雪。霧凇沆碭，天與雲與水，上下一白。湖上影子，惟長堤一痕，湖心亭一點，與餘舟一芥，舟中人兩三粒而已。
>
> 到亭上，有兩人鋪氊對坐，一童子燒酒爐正沸。見餘，大喜曰：“湖中焉得更有此人！”拉餘同飲。餘強飲三大白而別，問其姓氏，是金陵人，客此。及下船，舟子喃喃曰：“莫說相公痴，更有痴似相公者！”
>
> ——張岱

<center>![huxibting.jpg](http://upload-images.jianshu.io/upload_images/26717-8c6f773aed44a1d9.jpg?imageMogr2/auto-orient/strip%7CimageView2/2/w/1240 "湖心亭 拍于孤山 丁酉年腊月十三")</center>

